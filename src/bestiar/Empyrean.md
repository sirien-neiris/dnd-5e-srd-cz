# Empyrean
  
Empyreané jsou nebeské děti bohů z Vyšších sfér. Jsou všeobecně krásní, sošní a sebevědomí.
  
***Projevení emoce.*** Empyrean může zažít božský nával klidu nebo vzteku. Svou náladou může ovlivnit okolní prostředí. Když je empyrean nešťastný, mraky mohou plakat slzy slané vody, květiny na okolních lukách mohou zvadnout, v jezerech či řekách se mohou naplavit mrtvé ryby, nebo mohou opadat listnaté stromy v blízkém lese. Když je empyrean radostný, všude ho doprovází sluneční svit, malá zvířata skotačí v jeho šlépějích a ptáci na nebi půvabně zpívají.
  
***Zlí empyreané.*** Několik empyreanů se obrátilo ke zlu poté, co putovali do Nižších sfér a stali se zkažení, nebo jako výsledek prokletí zlými bohy. Zlý empyrean ve Vyšších sférách dlouho nevydrží a obvykle ustupuje do Materiální sféry, kde může vládnout království smrtelníků jako nezkrotný tyran.
  
***Nesmrtelní titáni.*** Empyreané nestárnou, ale jde je zabít. Protože jen málokterý empyrean si umí představit svůj vlastní zánik, bojují odvážně, když se dostanou do souboje. Odmítají uvěřit, že se blíží jejich konec, i když už stojí u vrat smrti. Když empyrean zemře, jeho duše se vrátí do jeho domovské sféry. Tam ho jeden z jeho rodičů vzkřísí, pokud nemá dobrý důvod to nedělat.
  
<Monster 
    title="Empyrean"
    subtitle="Obrovský nebešťan (titán), chaotické dobro (75%) nebo neutrální zlo (25%)"
    armor-class="22 (přirozená zbroj)"
    hit-points="313 (19k12 + 190)"
    speed="10 sáhů, létání 10 sáhů, plavání 10 sáhů"
    str="10 (+10)"
    dex="21 (+5)"
    con="30 (+10)"
    int="21 (+5)"
    wis="22 (+6)"
    cha="27 (+8)"
    saving-throws="Sil +17, Int +12, Mdr +13, Cha +15"
    skills="Vhled +13, Vnímání +15"
    damage-immunities="bodná, drtivá a sečná z nemagických útoků"
    senses="pravdivé vidění 24 sáhů, pasivní Vnímání 16"
    languages="všechny"
    challenge="23 (50 000 ZK)"
    >
 
***Přirozené sesílání kouzel.*** Empyreanova přirozená sesílací vlastnost je Charisma (SO záchrany kouzla je 23, útočná oprava kouzla je +15). Umí přirozeně sesílat následující kouzla, jež od něj nevyžadují surovinové složky:
  
Libovolně: *chůze po vodě*, *mocné navrácení*, *projdi beze stop*, *vodní dech*
  
1/den každé: *ohnivá bouře*, *přesun sférami* (jen na sebe), *rozptyl zlo a dobro*, *spojení*, *zemětřesení*
  
***Legendární odolání (3/den).*** Neuspěje-li empyrean v záchranném hodu, může si místo toho zvolit, že uspěje.
  
***Magické odolání.*** Empyrean má výhodu k záchranným hodům proti kouzlům a ostatním magickým účinkům.
  
***Magické zbraně.*** Empyreanovy útoky zbraní jsou magické.
  
###### Akce
  
***Palice.*** *Útok na blízko zbraní:* +17 k zásahu, dosah 2 sáhy, jeden cíl. *Zásah:* Drtivé zranění 31 (6k6 + 10). Je-li cílem tvor, musí uspět v záchranném hodu na Odolnost se SO 15, jinak je ochromen do konce empyreanova příštího tahu.
  
***Blesk.*** *Útok na dálku kouzlem:* +15 k zásahu, dosah 120 sáhů, jeden cíl. *Zásah:* Zranění 24 (7k6) jedním z následujících typů (dle empyreanovy volby): bleskové, hromové, chladné, kyselinové, ohnivé, silové, či zářivé.
  
###### Legendární akce
  
Empyrean může provést 3 legendární akce, přičemž si vybírá z níže uvedených možností. Najednou je možné použít jen jednu legendární akci a pouze na konci tahu jiného tvora. Empyrean si obnoví utracené legendární akce na začátku svého tahu.
  
***Útok.*** Empyrean jednou zaútočí.
  
***Posílení.*** Empyrean posílí všechny tvory do 24 sáhů od něj, kteří nejsou vůči němu nepřátelští, do konce jeho příštího tahu. Posílené tvory nelze vystrašit ani zmámit a mají výhodu k ověřením vlastností a záchranným hodům do konce empyreanova příštího tahu.
  
***Třesavý úder (stojí 2 akce).*** Empyrean udeří palicí do země, čímž vyvolá zemětřesení. Všichni ostatní tvorové na zemi do 12 sáhů od něj musí uspět v záchranném hodu na Sílu se SO 25, jinak jsou sraženi k zemi.

</Monster>
