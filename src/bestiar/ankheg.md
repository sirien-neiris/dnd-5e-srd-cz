# Ankheg
  
Ankheg připomíná enormní mnohonohý hmyz. Jeho dlouhá tykadla sebou škubají při zachycení nějakého pohybu v okolí. Jeho nohy končí ostrými háky uzpůsobeným pro hrabání a uchvácení kořisti a jeho silná kusadla umí přelomit malý strom vedví.
  
***Záškodníci v zemi.*** Ankheg svými silnými kusadly ryje klikaté tunely hluboko pod povrchem. Když loví, hrabe vzhůru a čeká pod povrchem, dokud jeho tykadla nezachytí nahoře pohyb. Potom vyrazí ze země a chytí kořist do kusadel, jimiž ji drtí a mele, zatímco vylučuje kyselinové trávící enzymy. Tyto enzymy pomáhají oběť rozpustit, aby šla snadno spolknout, ale ankheg umí kyselinu i vytrysknout, aby pobil nepřátele.
  
***Zhouba pole a hvozdu.*** I když ankhegové získávají jistou část svých živin z půdy, kterou se prohrabávají, musí doplňovat svou stravu čerstvým masem. Ankhegovými hlavními lovišti jsou pastviny hemžící se pasoucím se dobytkem a hvozdy bohaté na zvěřinu. Proto statkáři a hraničáři považují ankhegy za zhoubu.
  
***Hliněné tunely.*** Jak se anheg hrabe zemí, zanechává po sobě úzkou, částečně zhroucenou chodbu. V těchto chodbách se dají najít zbytky anhegova línajícího chitinu, vylíhnutá ankhegská vajíčka nebo šeredné ostatky ankhegových obětí, včetně mincí či jiných pokladů roztroušených během tvorova útoku.	
  
<Monster 
    title="Ankheg"
    subtitle="Velká obluda, bez přesvědčení"
    armor-class="14 (přirozená zbroj), 11, když leží"
    hit-points="39 (6k10 + 6)"
    speed="6 sáhů, hrabání 2 sáhy"
    str="17 (+3)"
    dex="11 (+0)"
    con="13 (+1)"
    int="1 (-5)"
    wis="13 (+1)"
    cha="6 (-2)"
    senses="vidění ve tmě 12 sáhů, citlivost na otřesy 12 sáhů, pasivní Vnímání 11"
    languages="—"
    challenge="2 (450 ZK)"
    >

###### Akce
  
***Kousnutí.*** *Útok na blízko zbraní:* +5 k zásahu, dosah 1 sáh, jeden cíl. *Zásah:* Sečné zranění 10 (2k6 + 3) plus kyselinové zranění 3 (1k6). Je-li cílem Velký či menší tvor, je uchvácený (SO úniku je 13). Dokud toto uchvácení neskončí, ankheg může kousat jen uchváceného tvora a má pro to výhodu k hodům na útok.
  
***Kyselinová sprška (obnovení 6).*** Ankheg vyplivne kyselinu v dráze, která je 6 sáhů dlouhá a 1 sáh široká, pokud nikoho neuchvacuje. Každý tvor v dráze si musí hodit záchranný hod na Obratnost se SO 13. Když tvor neuspěje, utrpí kyselinové zranění 10 (3k6), nebo poloviční zranění při úspěšném záchranném hodu.

</Monster>
