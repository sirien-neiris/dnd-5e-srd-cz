 # Dinosauři
  
Dinosauři, nebo behemoti, patří mezi nejstarší plazi ve světě. Masožraví dinosauři jsou divocí, teritoriální lovci. Býložraví dinosauři jsou méně agresivní, ale mohou zaútočit kvůli obraně svých mláďat, nebo když jsou vyrušeni či vylekáni.
  
Dinosaurů je mnoho velikostí a tvarů. Větší varianty mají často jednotvárné zbarvení, zatímco menší dinosauři mají pestré zabarvení podobně jako ptáci. Dinosauři putují drsnými a odloučenými oblastmi, kde lze narazit na humanoidy jen málokdy. Jde mimo jiné o vzdálené horské průsmyky, nepřístupné náhorní plošiny, tropické ostrovy a hluboké močály.
  
## Allosaurus
  
Allosaurus je velmi velký, silný a rychlý masožravec. V otevřeném terénu umí dohonit téměř každou kořist a pak ji strhnout a rozsápat svými šerednými drápy.
  
## Ankylosaurus
  
Tělo býložravého ankylosaura pokrývá tlustý krunýř, který ho chrání před predátory, spolu s palicovitým ocasem, jímž rozdává ničivé údery. Jisté varianty ankylosaura mají ostnatý ocas, kterým způsobují bodné zranění místo drtivého.
  
## Plesiosaurus
  
Plesiosaurus je mořský dinosaurus, který pohybuje svým tělem pomocí silných ploutví. Je masožravý a agresivní a útočí na jakéhokoliv tvora, kterého potká. Jeho dlouhý, ohebný krk mu umožňuje otočit hlavou jakýkoliv směrem, aby se mohl silně zakousnout.
  
## Pteranodon
  
Tito létající ještěři mají rozpětí křídel 3 až 4 sáhy a obvykle se potápí za mořskou kořistí, i když jsou to oportunisté a zaútočí na jakéhokoliv tvora, který vypadá jedle. Pteranodon nemá žádné zuby. Místo nich používá svůj ostrý zobák k propíchnutí kořisti, která je příliš velká na spolknutí jedním hltem.
  
## Triceratops
  
Triceratops, jeden z nejagresivnějších z býložravých dinosaurů, má lebku, která se vzdouvá a utváří ochranný kostěný plát. Své velké rohy a hrozivou rychlost využívá k trknutí a udupání případných predátorů.
  
## Tyranosaurus Rex
  
Tento obrovský masožravec terorizuje na svém území všechny ostatní tvory. Navzdory své velikosti a váze je rychlý běžec. Honí se za vším, o čem se domnívá, že by mohl sežrat, a je jen málo tvorů, které se nepokusí zhltnout celé. Zatímco tyranosaurus číhá na pořádnou kořist, živí se mršinou a jakýmikoliv menšími tvory, kteří se pokouší vrhnout na jeho jídlo a ukrást ho.

<Monster 
    title="Allosaurus"
    subtitle="Velké zvíře, bez přesvědčení"
    armor-class="13 (přirozená zbroj)"
    hit-points="51 (6k10 + 18)"
    speed="12 sáhů"
    str="19 (+4)"
    dex="13 (+1)"
    con="17 (+3)"
    int="2 (-4)"
    wis="12 (+1)"
    cha="5 (-3)"
    skills="Vnímání +5"
    senses="pasivní Vnímání 15"
    languages="—"
    challenge="2 (450 ZK)"
    >

***Strhnutí.*** Pohne-li se allosaurus aspoň 6 sáhů přímo k cíli a pak ho zasáhne drápy ve stejném tahu, cíl musí uspět v záchranném hodu na Sílu se SO 13, jinak je sražen k zemi. Je-li cíl sražen k zemi, allosaurus na něj může jednou zaútočit kousnutím jako bonusovou akci.
  
###### Akce
  
***Kousnutí.*** *Útok na blízko zbraní:* +6 k zásahu, dosah 1 sáh, jeden cíl. *Zásah:* Bodné zranění 15 (2k10 + 4).
  
***Drápy.*** *Útok na blízko zbraní:* +6 k zásahu, dosah 1 sáh, jeden cíl. *Zásah:* Sečné zranění 8 (1k8 + 4).

</Monster>

<Monster 
    title="Ankylosaurus"
    subtitle="Obrovské zvíře, bez přesvědčení"
    armor-class="15 (přirozená zbroj)"
    hit-points="68 (8k12 + 16)"
    speed="6 sáhů"
    str="19 (+4)"
    dex="11 (+0)"
    con="15 (+2)"
    int="2 (-4)"
    wis="12 (+1)"
    cha="5 (-3)"
    senses="pasivní Vnímání 11"
    languages="—"
    challenge="3 (700 ZK)"
    >
 
###### Akce
  
***Ocas.*** *Útok na blízko zbraní:* +7 k zásahu, dosah 2 sáhy, jeden cíl. *Zásah:* Drtivé zranění 18 (4k6 + 4). Je-li cílem tvor, musí uspět v záchranném hodu na Sílu se SO 14, jinak je sražen k zemi.

</Monster>

<Monster 
    title="Plesiosaurus"
    subtitle="Velké zvíře, bez přesvědčení"
    armor-class="13 (přirozená zbroj)"
    hit-points="68 (8k10 + 24)"
    speed="4 sáhy, plavání 8 sáhů"
    str="18 (+4)"
    dex="15 (+2)"
    con="16 (+3)"
    int="2 (-4)"
    wis="12 (+1)"
    cha="5 (-3)"
    skills="Nenápadnost +4, Vnímání +3"
    senses="pasivní Vnímání 13"
    languages="—"
    challenge="2 (450 ZK)"
    >

***Zadržení dechu.*** Plesiosaurus umí zadržet dech na 1 hodinu.
  
###### Akce
  
***Kousnutí.*** *Útok na blízko zbraní:* +6 k zásahu, dosah 2 sáhy, jeden cíl. *Zásah:* Bodné zranění 14 (3k6 + 4).

</Monster>

<Monster 
    title="Pteranodon"
    subtitle="Střední zvíře, bez přesvědčení"
    armor-class="13 (přirozená zbroj)"
    hit-points="13 (3k8)"
    speed="2 sáhy, létání 12 sáhů"
    str="12 (+1)"
    dex="15 (+2)"
    con="10 (+0)"
    int="2 (-4)"
    wis="9 (-1)"
    cha="5 (-3)"
    skills="Vnímání +1"
    senses="pasivní Vnímání 11"
    languages="—"
    challenge="1/4 (50 ZK)"
    >

***Oblet.*** Pteradon nevyvolává příležitostné útoky, když odletí z dosahu nepřítele.
  
###### Akce
  
***Kousnutí.*** *Útok na blízko zbraní:* +3 k zásahu, dosah 1 sáh, jeden cíl. *Zásah:* Bodné zranění 6 (2k4 + 1).

</Monster>

<Monster 
    title="Triceratops"
    subtitle="Obrovské zvíře, bez přesvědčení"
    armor-class="13 (přirozená zbroj)"
    hit-points="95 (10k12 + 30)"
    speed="10 sáhů"
    str="22 (+6)"
    dex="9 (-1)"
    con="17 (+3)"
    int="2 (-4)"
    wis="11 (+0)"
    cha="5 (-3)"
    senses="pasivní Vnímání 10"
    languages="—"
    challenge="5 (1 800 ZK)"
    >

***Zadupávací zteč.*** Pohne-li se triceratops aspoň 4 sáhy přímo k cíli a pak ho zasáhne trknutím ve stejném tahu, cíl musí uspět v záchranném hodu na Sílu se SO 13, jinak je sražen k zemi. Je-li cíl sražen k zemi, triceratops na něj může jednou zaútočit dupnutím jako bonusovou akci.
  
###### Akce
  
***Trknutí.*** *Útok na blízko zbraní:* +9 k zásahu, dosah 1 sáh, jeden cíl. *Zásah:* Bodné zranění 24 (4k8 + 6).
  
***Dupnutí.*** *Útok na blízko zbraní:* +9 k zásahu, dosah 1 sáh, jeden ležící tvor. *Zásah:* Drtivé zranění 22 (3k10 + 6).

</Monster>

<Monster 
    title="Tyranosaurus Rex"
    subtitle="Obrovské zvíře, bez přesvědčení"
    armor-class="13 (přirozená zbroj)"
    hit-points="136 (13k12 + 52)"
    speed="10 sáhů"
    str="25 (+7)"
    dex="10 (+0)"
    con="19 (+4)"
    int="2 (-4)"
    wis="12 (+1)"
    cha="9 (-1)"
    skills="Vnímání +4"
    senses="pasivní Vnímání 14"
    languages="—"
    challenge="8 (3 900 ZK)"
    >

###### Akce
  
***Vícenásobný útok.*** Tyranosaurus zaútočí dvakrát: jednou kousnutím a jednou ocasem. Nemůže zaútočit oběma útoky proti stejnému cíli.
  
***Kousnutí.*** *Útok na blízko zbraní:* +10 k zásahu, dosah 2 sáhy, jeden cíl. *Zásah:* Bodné zranění 33 (4k12 + 7). Je-li cílem Střední či menší tvor, je uchvácený (SO úniku je 17). Dokud toto uchvácení neskončí, cíl je zadržený a tyranosaurus nemůže kousnout jiný cíl.
  
***Ocas.*** *Útok na blízko zbraní:* +10 k zásahu, dosah 2 sáhy, jeden cíl. *Zásah:* Drtivé zranění 20 (3k8 + 7).

</Monster>
