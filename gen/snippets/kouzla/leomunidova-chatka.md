### LEOMUNIDOVA CHATKA

***Příručka hráče***

*Zaklínání 3. úrovně (rituál)*

**Vyvolání:** 1 minuta

**Dosah:** Ty sám (polokoule o poloměru 2 sáhy)

**Složky:** V, P, S (křišťálový korálek)

**Trvání:** 8 hodin

**Povolání:** Bard, kouzelník

Kolem tebe a nad tebou vyvstane nehybná kopule síly o poloměru 2 sáhy a zůstane stát po dobu trvání. Kouzlo skončí, opustíš-li jeho oblast. 

Společně s tebou se do kopule vejde devět středních či menších tvorů. Kouzlo selže, pokud jeho oblast zahrnuje většího tvora, nebo víc než devět tvorů. Tvorové a předměty, kteří byli v kopuli v době sesílání tohoto kouzla, se mohou pohybovat volně skrz. Všem ostatním tvorům a předmětům je zamezeno projití skrz kopuli. Kouzla a jiné magické účinky se nemohou rozšířit skrz kopuli, ani je skrz ni nelze seslat. Atmosféra uvnitř oblasti je příjemná a suchá, nezávisle na venkovním počasí. 

Dokud kouzlo neskončí, můžeš přikázat vnitřku, aby v něm bylo šero nebo tma. Kopule je zvnějšku neprůsvitná a má barvu, kterou zvolíš, ale zvnitřku je průhledná.