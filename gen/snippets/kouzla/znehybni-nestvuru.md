# ZNEHYBNI NESTVŮRU

***Příručka hráče***

*Očarování 5. úrovně*

**Vyvolání:** 1 akce

**Dosah:** 18 sáhů

**Složky:** V, P, S (malý, rovný kus železa)

**Trvání:** Soustředění, až 1 minuta

**Povolání:** Bard, čaroděj, černokněžník, kouzelník

Zvol tvora, kterého vidíš v dosahu. Cíl musí uspět v záchranném hodu na Moudrost, jinak je paralyzovaný po dobu trvání. Toto kouzlo nijak nepůsobí na nemrtvé. Na konci každého svého tahu si cíl může hodit další záchranný hod na Moudrost. Když uspěje, kouzlo pro daný cíl skončí.

***Na vyšších úrovních.*** Sešleš-li toto kouzlo použitím pozice kouzla 6. či vyšší úrovně, za každou další úroveň pozice nad 5. můžeš zacílit jednoho tvora navíc. Tvorové musí být navzájem do 6 sáhů od sebe, když na ně cílíš.