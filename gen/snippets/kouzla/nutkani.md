# NUTKÁNÍ

***Příručka hráče***

*Očarování 4. úrovně*

**Vyvolání:** 1 akce

**Dosah:** 6 sáhů

**Složky:** V, P

**Trvání:** Soustředění, až 1 minuta

**Povolání:** Bard

Tvorové dle tvé volby, které vidíš v dosahu a kteří tě slyší, si musí hodit záchranný hod na Moudrost. Cíl automaticky uspěje v tomto záchranném hodu, pokud nemůže být zmámen. Když cíl neuspěje, kouzlo ho ovlivní. Dokud kouzlo neskončí, můžeš v každém svém tahu použít bonusovou akci k určení směru, který je vůči tobě vodorovný. Každý ovlivněný tvor musí ve svém příštím tahu použít svůj pohyb, aby se pohnul co nejdál daným směrem. Než se pohne, může provést svou akci. Jakmile se takto pohne, může si hodit záchranný hod na Moudrost a pokusit se tak účinek ukončit.

Cíl není nucen se pohnout do očividně smrtící nástrahy, například do ohně či jámy, ale bude vyvolávat příležitostné útoky při pohybu určeným směrem.