# KEJKLE

***Příručka hráče***

*Transmutační trik*

**Vyvolání:** 1 akce

**Dosah:** 2 sáhy

**Složky:** V, P

**Trvání:** Až 1 hodina

**Povolání:** Bard, čaroděj, černokněžník, kouzelník

Toto kouzlo je drobný magický trik, který používají k procvičování adepti sesílání kouzel. V rámci dosahu vytvoříš jeden z následujících účinků.

 * Vytvoříš okamžitý, neškodný smyslový účinek, například prskavku, závan větru, slabé hudební tóny nebo zvláštní vůni.

 * V mžiku zapálíš nebo zhasíš svíčku, pochodeň nebo malý táborový oheň.

 * V mžiku vyčistíš nebo ušpiníš předmět o objemu až 1 stopa krychlová.

 * Na 1 hodinu ochladíš nebo ohřeješ neživý materiál o objemu až 1 stopa krychlová.

 * Na 1 hodinu vytvoříš na předmětu či povrchu barvu, malou značku nebo symbol.

 * Vytvoříš nemagickou cetku nebo iluzorní obraz, který se ti vejde do ruky a který vydrží do konce tvého příštího tahu.

Sešleš-li toto kouzlo několikrát, můžeš mít až tři jeho neokamžité účinky současně, a takový účinek můžeš zrušit jako akci.